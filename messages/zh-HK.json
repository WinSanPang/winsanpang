{
  "navigation": {
    "home": "主頁",
    "skills": "專長",
    "work": "工作經驗",
    "education": "學歷",
    "portfolio": "作品集",
    "contact": "聯絡",
    "photo_alt": "一張我對住鏡頭微笑嘅照片"
  },
  "home": {
    "title": "你好啊, 我係阿珊",
    "subtitle": "你好，我叫彭詠珊，歡迎嚟到我嘅個人網站 👋 歡迎你隨便瀏覽，了解下我做 Software Engineer 嘅經歷、學歷、專長、作品集同埋興趣。你亦可以直接睇同下載我嘅 <cv>履歷</cv>（PDF格式）。",
    "carousel_section": {
      "title": "我係邊個?",
      "subtitle": "Click 下一步可以了解更多關於我嘅野!",
      "slides": {
        "software_engineer": {
          "title": "我係Software Engineer 🧑🏻‍💻",
          "content_1": "喺2017年，我喺一間叫JustPark嘅科技初創公司工作時，對網頁開發同軟件工程產生咗興趣。當時係由學習 HTML 開始，間中調整啲 CSS，仲有練下 SQL。到咗2019年，我開始更加認真，參加React課程同埋講座。到2020年1月，我開始做 Junior Frontend Engineer，之後升職做咗 Software Engineer。",
          "content_2": "我中學時期嘅自己，係絕對冇諗過會從事 Software Engineering 嘅工作，因為當時我以為自己對創意藝術有興趣。不過，隨著時間推移，我開始意識到 Engineering 係充滿咗解決複雜問題嘅創意方案。我鍾意編程中解決問題嘅過程，同埋從零開始建設一樣嘢嘅滿足感。",
          "img_alt": "一張我坐喺香港昂坪360纜車上，背景係山景嘅相"
        },
        "wife": {
          "title": "我係人妻 🥰",
          "content_1": "2018年8月7日，我喺 Tinder 同 Adél 開始認識對方。當時我已經用咗交友App差唔多一年，差啲想放棄。但好彩最後我冇放棄到，因為我遇到我生命中最愛嘅人。我哋會傾電話傾通宵, 週圍去拍拖同玩。我哋拍拖七個月之後就搬埋一齊住。",
          "content_2": "2023年1月，我哋去泰國旅行嗰陣訂婚（佢比我快一步求婚🤣），之後喺2023年8月7日，亦即係我哋拍拖五周年紀念日結婚. 喺呢幾年入面，我哋一齊週圍去旅行，買屋，養咗隻好可愛嘅狗仔，組織咗我哋嘅幸福小家庭, 互相支持對方渡過難關，亦鼓勵大家一齊成長。我真係好感恩有佢喺我生命入面，亦都好期待我哋嘅將來！",
          "img_alt": "一張我同Adél為結婚晚飯扮靚靚對望對方嘅相"
        },
        "dog_mum": {
          "title": "我係狗媽媽 🐶",
          "content_1": "喺2022年，我哋將一隻超得意嘅拉布拉多犬加入咗我哋嘅家庭 — 佢叫 Donut。第一次見 Donut 係喺7月，佢嗰陣時淨係得3個星期大，仲係一隻好細細隻嘅狗仔。 我哋第一眼已經即刻愛上佢，並知道佢將會係我哋嘅心肝寶貝。Donut 幼犬嗰段時間我哋都過得好辛苦 — 我哋用咗好多心機同時間去訓練同栽培佢，又要幫佢清理大小便, 佢有時仲會成晚喊搞到我哋冇覺好瞓。但係一切都真係值得嘅。",
          "content_2": "而家 Donut 已經長大成為一隻好聽話、充滿愛心、鍾意玩同好活潑開朗嘅狗仔。Donut 最鍾意人哋攬住佢、超鍾意食嘢，仲可以日日玩到唔停。佢帶咗好多歡樂同愛畀我哋。喺2024年，我哋第一次帶佢同我哋一齊去歐洲自駕旅行，見到佢對住我哋所見所做嘅嘢都好興奮，實在好難忘。佢係我哋嘅小冒險家，我哋好期待可以再帶佢去更多地方旅行。",
          "img_alt": "一張我捉住 Donut 隻手仔，笑住望住佢，喺克羅地亞嘅沙灘上"
        },
        "travel": {
          "title": "我鍾意去旅行 ✈️",
          "content_1": "細個嗰陣，我每兩三年就會去香港探屋企人。我好鍾意香港嘅美食同文化，但最令我著迷嘅係嗰度嘅景色 — 喺高樓大廈之間，仲可以見到後面嘅山同大自然。我仲好享受去其他亞洲國家旅行，例如馬爾代夫、泰國、韓國、新加坡、台灣同日本。",
          "content_2": "2024年，我同太太第一次一齊自駕遊歐洲，因為咁樣可以帶埋我哋隻狗仔去旅行。我哋由英國出發，去到德國、意大利、克羅地亞、匈牙利同奧地利。我哋好鍾意一齊喺車入面，睇住沿途靚景，聽住我哋最鍾意嘅歌。我發現旅行真係擴闊咗我自己嘅眼界，令我對唔同文化有更深嘅認識。每去一個新地方，我都會嘗試新嘅味道、新嘅體驗同感受，令我發現呢個世界有幾多姿多彩。",
          "img_alt": "一張我喺馬爾代夫坐喺海灘鞦韆上嘅相"
        },
        "geek": {
          "title": "我係發燒友 🤓",
          "content_1": "細個嗰陣，成日覺得做發燒友好羅, 驚畀人笑，但依家反而覺得做返自己，接受自己鍾意嘅嘢，係件好開心嘅事。我鍾意睇書，最鍾嘅係 Robert Muchamore 嘅《CHERUB 系列》。我仲好幸運可以喺2016年6月去佢嘅簽書會見到佢真人。我其他珍藏嘅書仲有《Harry Potter》同《Hunger Games》。",
          "content_2": "我亦都好鍾意打機，最鍾意嘅遊戲包括《Pokémon Yellow》、《Let's Go Pikachu》、《Hogwarts Legacy》、同《The Sims 3》。2019年，我開始玩《龍與地下城》（Dungeons and Dragons），發現透過呢個奇幻世界，真係可以帶俾我哋好多快樂同創意，特別係疫情封城期間，係一個好有趣同有意義嘅活動。我哋而家都仲keep住玩，每次都笑到停唔到，玩到好癲。我仲係Lego超級粉絲，砌過最大件作品係一隻用咗三日先砌完嘅Lego Spider-Man。",
          "img_alt": "一張我喺倫敦 Warner Bros. Studio Tour，喺古靈閣入面一把劍前面擺 pose 嘅相"
        }
      }
    },
    "working_style_section": {
      "title": "我嘅工作風格",
      "subtitle": "下面你會見到我嘅色彩性格分析同 MBTI（Myers–Briggs 性格指標）結果。我一向相信了解自己點樣做嘢，同點樣可以同人合作得更好係好重要。知道自己嘅強項同弱項可以幫到我提升自我認知，同時可以更加有效咁同身邊嘅人溝通，無論係工作定私人生活都一樣。",
      "colour_profile": {
        "title": "色彩性格分析",
        "description": "呢啲圓餅圖展示咗我嘅自然同適應行為，用唔同顏色代表，係根據 <url>C-me</url> 提供嘅色彩性格報告。顏色代表以下四種唔同嘅特質：",
        "colours": {
          "blue": {
            "title": "冷靜藍",
            "description": "精確、謹慎、鍾意發問、小心翼翼、較為正式"
          },
          "green": {
            "title": "大地綠",
            "description": "有同理心、樂於鼓勵、樂於分享、有耐性、輕鬆自在"
          },
          "yellow": {
            "title": "陽光黃",
            "description": "善於交際、有活力、外向、熱情、有說服力"
          },
          "red": {
            "title": "火紅色",
            "description": "有競爭心、要求高、有決心、意志堅定、有目標感"
          }
        },
        "natural": {
          "title": "自然行為模式",
          "description": "自然行為反映咗我冇經過修飾、比較本能嘅做事方式，亦都係我喺舒適環境下嘅自然表現。",
          "analysis": "我嘅自然傾向係用邏輯去思考、分析細節、謹慎咁處理事情，同時對身邊人保持關心同尊重。"
        },
        "adapted": {
          "title": "適應行為模式",
          "description": "適應行為多數反映我經過調整或者學習後嘅反應，例如喺工作場合點樣表現。",
          "analysis": "從圖表可以見到，我嘅行為喺呢方面比較平衡，會減低啲自然嘅『藍色』特質，改用一種比較直接同目標導向嘅方式。"
        }
      },
      "myers_briggs": {
        "title": "MBTI 性格測試",
        "description": "MBTI（Myers–Briggs Type Indicator）係一種性格測試，會根據四組性格特質將人分成 16 種唔同類型。我喺 <url>16Personalities</url> 做咗個測試，結果顯示我係 Logistician（ISTJ-A）型：一個勤力實際、有責任感、做事一絲不苟，而且好靠得住嘅人。我鍾意做事有條理、有規律，不過我都知道自己鍾意傳統同例行公事，有時可能會對改變比較抗拒。以下係我喺各方面測出嚟嘅百分比分佈：",
        "traits": {
          "energy": {
            "title": "能量方向",
            "trait_start": "內向型 (I)",
            "trait_end": "外向型 (E)",
            "percentage": "{percentage}% 內向"
          },
          "mind": {
            "title": "資訊處理",
            "trait_start": "實感型 (S)",
            "trait_end": "直覺型 (N)",
            "percentage": "{percentage}% 實感"
          },
          "nature": {
            "title": "決策方式",
            "trait_start": "思考型 (T)",
            "trait_end": "情感型 (F)",
            "percentage": "{percentage}% 思考"
          },
          "tactics": {
            "title": "生活方式",
            "trait_start": "判斷型 (J)",
            "trait_end": "感知型 (P)",
            "percentage": "{percentage}% 判斷"
          },
          "identity": {
            "title": "性格身份",
            "trait_start": "自信型 (A)",
            "trait_end": "敏感型 (T)",
            "percentage": "{percentage}% 自信"
          }
        }
      },
      "strengths_weaknesses": {
        "title": "強項同弱項",
        "description": "我覺得了解自己嘅強項同弱項，對於個人成長同專業發展好重要，可以幫我知道邊啲能力要繼續培養，邊啲需要多啲努力去改善。有趣嘅係，無論係我嘅色彩分析定 MBTI 性格測試，結果都指出咗好相似嘅強弱分佈：",
        "strengths": {
          "title": "強項",
          "list": {
            "reliable": {
              "title": "可靠同有責任感",
              "description": "我係一個可靠、有責任感嘅人，交託比我嘅工作都會準時、高質完成"
            },
            "problem_solving": {
              "title": "高效解難能力",
              "description": "我擅長搵到務實嘅方法去處理複雜問題，並且有系統咁逐步解決"
            },
            "detail": {
              "title": "注重細節",
              "description": "我對細節好敏感，確保每一件事都唔會被忽略"
            }
          }
        },
        "weaknesses": {
          "title": "弱項",
          "list": {
            "risk": {
              "title": "怕風險",
              "description": "我傾向做熟悉同有把握嘅事，呢種習慣有時會限制創新或者探索新方向嘅可能性"
            },
            "critical": {
              "title": "對自己太嚴格",
              "description": "我對自己期望好高，有時會令自己壓力大咗"
            },
            "networking": {
              "title": "過度追求完美",
              "description": "我有時會太執著於每件事都要做到最好，令自己變得唔夠彈性"
            }
          }
        }
      }
    }
  },
  "skills": {
    "title": "專長",
    "subtitle": "喺呢度，你可以睇到我而家嘅專長組合，喺手機上係以列表形式呈現，而喺桌面上就係思維導圖，內容包括程式語言、一般技能同創意技能",
    "mindmap": {
      "brain_icon_alt": "腦部側面圖示",
      "programming_languages": {
        "title": "程式語言",
        "react": "React",
        "typescript": "TypeScript",
        "javascript": "JavaScript",
        "apollo": "Apollo GraphQL",
        "react_native": "React Native",
        "css": "CSS",
        "styled_components": "Styled Components",
        "sass": "Sass",
        "scss": "SCSS",
        "sql": "SQL",
        "ruby": "Ruby on Rails"
      },
      "general": {
        "title": "一般技能",
        "problem_solving": "解難",
        "multi_tasking": "多工處理",
        "communication": "溝通",
        "teamwork": " 團隊合作",
        "attention_to_detail": "仔細",
        "leadership": "領導",
        "cantonese": "廣東話",
        "customer_service": "客戶服務"
      },
      "creative": {
        "title": "創意技能",
        "photography": "攝影",
        "creative_writing": "創意寫作"
      }
    }
  },
  "work": {
    "title": "工作經驗",
    "subtitle": "我係一位經驗豐富嘅 Full Stack Software Engineer，專注於前端開發。擁有5年以上經驗，致力於打造高質量嘅用戶界面，以提升轉化率同用戶參與度。我由客戶服務行業轉型做網頁開發，展現出我對學習嘅決心、自我推動力同主動性。下面你可以睇到我嘅職業旅程時間線 —— 你可以向下滾動或者用按鈕來瀏覽各個部分 :)",
    "timeline": {
      "butternut_box": {
        "summary": "我以 Junior Frontend Engineer 嘅身份加入 Butternut Box，經過多年發展，晉升為 Software Engineer。主要喺 Acquisition 團隊工作，負責打造高質量嘅 UI 同 UX，重點支援公司嘅國際增長同擴展",
        "roles": {
          "software_engineer": {
            "start_date": "2021年2月",
            "end_date": "至今",
            "responsibilities": {
              "acquisition": {
                "heading": "Acquisition 產品範疇",
                "description": "負責業務嘅 Acquisition 數碼產品範圍，專注開發高質素嘅使用者介面。應用 AB 測試於產品功能開發過程中，成功提升 13% 轉換率，帶動更多用戶註冊。核心功能包括: 網站首頁, 面向公眾嘅支援及登陸頁面, 完整嘅註冊及結帳流程同推薦朋友計劃。"
              },
              "localisation": {
                "heading": "本地化專家",
                "description": "幫助公司拓展至五個國家，支援四種語言，使用 Phrase 及 i18n 等工具確保內容翻譯同本地化流程順暢。"
              },
              "blog": {
                "heading": "建立內部 Blog 系統",
                "description": "參與臨時團隊開發內部 Blog 系統，負責開發及後續優化。之後 Blog 系統被納入 Acquisition 產品範圍，持續改進及維護。"
              },
              "debugging": {
                "heading": "除錯與事件處理",
                "description": "主動 Debug 及解決內部團隊 Incident Channel 提報嘅問題 — 例如網站功能失效等。"
              },
              "quality": {
                "heading": "代碼維護及質量保證",
                "description": "憑藉 QA 經驗，建立及優化 QA 流程，確保功能及版本符合高標準。進行代碼清理及重構，包括曾經單次 Pull Request 刪除超過 13,000 行代碼。"
              },
              "testing": {
                "heading": "測試覆蓋率",
                "description": "撰寫及維護自動化測試，涵蓋 Cypress、Jest、RSpec 及 Cucumber-Rails 等框架。"
              },
              "optimisation": {
                "heading": "Core Web Vitals 優化",
                "description": "研究同埋實施改進，令 Core Web Vitals 同 Lighthouse 分數大幅提升（桌面版提升 25%，手機版提升 68%），優化 SEO 表現。"
              },
              "documentation": {
                "heading": "撰寫詳細技術文件",
                "description": "撰寫各類技術文檔，包括探索性研究（spikes）、本地化流程、關鍵功能及故障復盤（post-mortem）。"
              },
              "knowledge_sharing": {
                "heading": "知識分享",
                "description": "為工程團隊開設 React 學習課程，幫助同事提升前端開發技能。"
              },
              "project_leadership": {
                "heading": "項目領導",
                "description": "領導多個重要項目，包括多次重構客戶註冊流程，"
              },
              "mentorship": {
                "heading": "團隊領導及指導",
                "description": "在經理缺席期間擔任臨時 Team Lead，指導初級工程師，提供專業發展支援。"
              },
              "communication": {
                "heading": "溝通技巧",
                "description": "與技術及非技術團隊有效合作，向產品經理、設計師及持份者清晰表達技術方案。"
              },
              "recruitment": {
                "heading": "招聘參與",
                "description": "參與招聘流程，幫助篩選及識別優秀工程人才。"
              }
            },
            "polaroids": {
              "summer_party": {
                "img_alt": "我同 Butternut Box 嘅同事喺夏日派對玩得好開心嘅相",
                "caption": "同團隊一齊喺夏日派對玩得好開心 😎"
              },
              "office_day": {
                "img_alt": "我隻狗 Donut 坐喺辦公室張椅度嘅相",
                "caption": "我隻狗 Donut 出席我哋嘅團隊會議 🐶"
              },
              "christmas_party": {
                "img_alt": "我同 Butternut Box 嘅同事喺聖誕派對合照",
                "caption": "盛裝打扮去參加聖誕派對 ✨"
              }
            }
          }
        }
      },
      "justpark": {
        "summary": "我喺 JustPark 以客戶服務專員身份加入公司，之後逐步轉型進入工程團隊，首先擔任 Associate QA Engineer，之後晉升為 Associate Frontend Engineer。",
        "roles": {
          "associate_frontend_engineer": {
            "start_date": "2020年1月",
            "end_date": "2021年2月",
            "responsibilities": {
              "development": {
                "heading": "應用程式開發與維護",
                "description": "負責開發、改進同維護公司五個核心網頁應用程式嘅代碼庫，工作包括使用 React 16 同 Redux Toolkit 製作 UI 元件、reducers 及整頁流程，並更新 Jest、Enzyme、Mocha 同 Cypress 嘅自動化測試套件。"
              },
              "collaboration": {
                "heading": "跨職能團隊協作",
                "description": "同後端、QA 及產品團隊緊密合作，確保高品質功能同產品改進可以準時交付。"
              },
              "tools": {
                "heading": "開發工具",
                "description": "運用多種軟件同工具，包括 PhpStorm、Jenkins、JIRA、GitHub、Percy、Zeplin 同 Paw 進行開發同自測，確保代碼改動符合設計預期。"
              }
            },
            "polaroids": {
              "fav_dev": {
                "img_alt": "一張 QA 同事大讚我工作質素嘅對話嘅截圖",
                "caption": "QA 同事對我工作質素嘅高度讚賞 😍"
              }
            }
          },
          "associate_qa_engineer": {
            "start_date": "2019年1月",
            "end_date": "2020年1月",
            "responsibilities": {
              "testing": {
                "heading": "全面測試與偵錯",
                "description": "負責對產品變更進行徹底測試及偵錯，涵蓋四個開發團隊——Frontend、Backend、Mobile（App）同 Infrastructure，主要專注於 Backend 代碼。"
              },
              "bdd": {
                "heading": "行為驅動開發（BDD）實施",
                "description": "運用行為驅動開發框架，系統性測試代碼變更，確保符合業務或持份者需求。"
              },
              "automation": {
                "heading": "自動化測試與效能提升",
                "description": "開發自動化測試，使用 Cypress 及 TestCafe，並建立 Laravel Seeders，提高 QA 及開發流程嘅效率。"
              },
              "tools": {
                "heading": "開發工具",
                "description": "運用多種軟件工具，包括 Paw、Jenkins、JIRA、GitHub、Percy、Sequel Pro 及 TablePlus，確保代碼變更經過全面測試。"
              },
              "demos": {
                "heading": "產品展示",
                "description": "定期喺雙週產品展示環節向公司展示產品變更，促進透明度及跨團隊協作。"
              },
              "service_desk": {
                "heading": "服務台管理",
                "description": "負責公司服務台，處理內部團隊回報嘅查詢及問題，調查根本原因，並同工程團隊合作制定解決方案。"
              }
            },
            "polaroids": {
              "banter": {
                "img_alt": "一張截圖，顯示我同另一位 QA 及一位 Engineer 嘅對話，Engineer 人員稱讚我係最強 Backend QA",
                "caption": "QA 同 Engineer 之間經典搞笑互動 🤣"
              }
            }
          },
          "senior_customer_happiness_associate": {
            "start_date": "2018年1月",
            "end_date": "2019年1月",
            "responsibilities": {
              "escalations": {
                "heading": "處理升級投訴",
                "description": "負責處理升級投訴個案，亦會喺繁忙時段協助解答一般客戶查詢。"
              },
              "mentoring": {
                "heading": "培訓同指導",
                "description": "負責培訓同管理新入職員工，確保佢哋順利適應工作流程。"
              },
              "monitoring": {
                "heading": "監察",
                "description": "監察客戶資料庫，留意可疑用戶行為，並處理例如信用卡退款詐騙等欺詐個案。"
              },
              "collaboration": {
                "heading": "跨部門協作",
                "description": "定期同其他部門（包括產品設計同市場營銷）開會，制定公司整體業務目標，並向客戶服務團隊回饋相關資訊。"
              },
              "reporting": {
                "heading": "報告製作",
                "description": "整理數據同準備報告，喺每星期團隊會議中作匯報。"
              }
            },
            "polaroids": {
              "christmas_social": {
                "img_alt": "一張我同客戶服務團隊同事喺聖誕聚會嘅合照",
                "caption": "同客戶服務團隊一齊感受聖誕氣氛 🤶🎅️"
              }
            }
          },
          "customer_happiness_associate": {
            "start_date": "2017年4月",
            "end_date": "2018年1月",
            "responsibilities": {
              "customer_service": {
                "heading": "協助客戶",
                "description": "提供高質素、專業嘅客戶服務，透過電話、電郵（Zendesk）同社交媒體平台解答客戶查詢，處理投訴。"
              },
              "targets": {
                "heading": "超越績效目標",
                "description": "持續超額完成KPI，包括客戶滿意度、通話時長同處理個案數量。"
              },
              "collaboration": {
                "heading": "團隊協作",
                "description": "同財務部、賬戶管理等部門緊密合作，共同解決客戶問題。"
              }
            },
            "polaroids": {
              "positive_feedback": {
                "img_alt": "JustPark 客戶俾我嘅正面評價截圖",
                "caption": "來自滿意客戶嘅窩心好評 🥰"
              }
            }
          }
        }
      },
      "ofcom": {
        "summary": "我喺 Ofcom 擔任 Consumer Contact Associate，期間深入了解電訊同廣播相關嘅規則同法規，並進一步提升咗我處理客戶查詢時嘅專業水平。",
        "roles": {
          "consumer_contact_associate": {
            "start_date": "2015年6月",
            "end_date": "2016年12月",
            "responsibilities": {
              "customer_service": {
                "heading": "專業客戶服務",
                "description": "以專業態度為消費者提供高質素嘅客戶服務，解答有關電訊同廣播方面嘅查詢同投訴。"
              },
              "targets": {
                "heading": "達標表現",
                "description": "持續達成各項 KPI 指標，包括案件記錄質量評估標準、通話處理質量標準，例如通話時長同客戶滿意度。"
              },
              "collaboration": {
                "heading": "團隊協作",
                "description": "與 Ofcom 內部嘅專責政策同調查團隊保持聯繫，並根據需要合作解決消費者查詢。"
              }
            },
            "polaroids": {
              "christmas": {
                "img_alt": "一張印有我相片嘅裝飾掛喺聖誕樹上",
                "caption": "因為我鍾意 LEGO 同 Pokémon，而登上 Ofcom 聖誕樹 🎄"
              }
            }
          }
        }
      },
      "handy": {
        "summary": "我喺 Handy 擔任 Customer Service Agent，並迅速晉升為 Customer Service Shift Leader。呢份係我大學畢業後第一份工，令我學到好多有關客戶服務、領導力同團隊合作嘅經驗。",
        "roles": {
          "customer_service_shift_leader": {
            "start_date": "2014年10月",
            "end_date": "2015年5月",
            "responsibilities": {
              "customer_service": {
                "heading": "優質客戶服務",
                "description": "透過電話同電郵提供卓越嘅客戶服務。"
              },
              "leadership": {
                "heading": "領導能力",
                "description": "晉升為 Shift Leader，負責協調客戶服務團隊、處理升級投訴、培訓新同事，以及參與招聘面試。"
              },
              "awards": {
                "heading": "團隊獎項",
                "description": "榮獲「Above and Beyond」、「Best Team Player」同「Employee of the Week」等獎項。"
              }
            },
            "polaroids": {
              "halloween_social": {
                "img_alt": "我同 Handy 同事喺萬聖節聚會合照",
                "caption": "萬聖節派對打扮成吸血鬼 🧛"
              }
            }
          }
        }
      }
    }
  },
  "education": {
    "title": "學歷",
    "subtitle": "喺呢度你可以睇到我讀過啲咩， 由學校到我上過嘅網上課程。你可能都會發現，我以前幾鍾意讀書，特別對英文語言學同語言點運作感興趣。不過，直到我喺 JustPark 開始做嘢，我先開始對編程語言有興趣。青少年時期，我覺得寫程式太偏向科學同數學，唔啱我，但當時真係估唔到，過咗幾年後，我會咁鍾意寫程式！",
    "udemy": {
      "logo_alt": "Udemy 標誌",
      "description": "is awarded this certificate in recognition of successful completion of the hours of study required for the following online courses",
      "achievements": {
        "javascript_react": "Modern JavaScript for React JS - ES6",
        "react_guide": "React - The Complete Guide (incl Hooks, React Router, Redux)",
        "react_bootcamp": "The Modern React Bootcamp (Hooks, Context, NextJS, Router)",
        "date": "2020"
      }
    },
    "kings_college_london": {
      "title": "King's College London",
      "logo_alt": "King's College London 標誌",
      "description": "having completed the approved programme of study and satisfied the examiners has this day been admitted to the King's College London degree of",
      "achievements": {
        "degree": "Bachelor of Arts",
        "in": "in",
        "subject": "English Language and Communication",
        "grade": "FIRST CLASS HONOURS (76%)",
        "date": "1 August 2014"
      }
    },
    "highams_park": {
      "title": "Highams Park Sixth Form College",
      "logo_alt": "Highams Park Sixth Form College 標誌",
      "description": "having successfully completed the prescribed course of study, is hereby recognised for the following achievements at Highams Park Sixth Form College",
      "achievements": {
        "a_levels": "A-Levels: English Language (A*), Psychology (A*), History (A)",
        "as_levels": "Media Studies (A), Critical Thinking (B)",
        "course": "Additional Course: The Open University: Start Writing Fiction module, OU Level 1, 10 credits (Pass)",
        "date": "2011"
      }
    },
    "willowfield": {
      "title": "Willowfield School",
      "logo_alt": "Willowfield School 標誌",
      "description": "has successfully completed the required programme of study at Willowfield School and is awarded this certificate in recognition of the following academic achievement",
      "achievements": {
        "gcse": "GCSEs: 13 grade A* - C (including English and Maths)",
        "date": "2009"
      }
    }
  },
  "portfolio": {
    "title": "作品集",
    "subtitle": "喺呢度，你可以睇到我參與過嘅項目，同埋其後建立嘅網站。",
    "the_cerberus_affair": {
      "title": "The Cerberus Affair",
      "description_1": "《The Cerberus Affair》嘅網站係為咗配合我鄰居喺2020年5月嘅書籍發布會而度身打造，目標係畀潛在讀者同粉絲一個互動同有趣嘅體驗，令佢哋可以了解更多關於故事、人物同作者嘅資料。我全程負責網站嘅創建，由設計到建設，再到部署上線。",
      "description_2": "網站係用React建設，而我嘅設計靈感係來自閱讀呢本書，幫助我做好呢個項目嘅研究。咁樣可以確保網站準確反映故事，提升讀者對書本嘅興趣。你可以透過以下網址瀏覽網站同了解更多關於《The Cerberus Affair》嘅資訊：",
      "img_alt_1": "《The Cerberus Affair》網站首頁",
      "img_alt_2": "《The Cerberus Affair》網站閱讀書籍頁面",
      "img_alt_3": "《The Cerberus Affair》網站關於頁面",
      "skills": {
        "react": "React",
        "hooks": "React Hooks",
        "scss": "SCSS",
        "photoshop": "Photoshop"
      }
    },
    "connected_learning": {
      "title": "Connected Learning",
      "description_1": "Connected Learning 係由 #UKvsCOVID 2020 黑客松而誕生，呢個活動係由 Women Driven Development 主辦，目標係幫助解決冠狀病毒同全國封城帶來嘅一些核心問題。教育行業係其中一個受封城限制影響嘅行業，因為傳統嘅課堂學習唔能夠進行，壓力轉移到父母身上，佢哋對於唔同嘅網上學習資源感到好困惑，唔知道從邊度開始或者點樣使用。",
      "description_2": "喺呢個黑客松入面，我領導同組成咗 ConnectEducate 團隊，同其他八位女士們一齊創造咗 Connected Learning。呢個平台係一個簡單易用嘅網上學習平台，喺為父母提供集中嘅資源平台，最重要嘅係可以幫佢哋同經過認證嘅導師建立聯繫，支援佢哋小朋友嘅教育需求。呢個平台係用 React 同 Ruby on Rails 建造嘅。.",
      "img_alt_1": "Connected Learning 網站首頁",
      "img_alt_2": "Connected Learning 網站資源頁",
      "img_alt_3": "Connected Learning 網站關於頁面e",
      "skills": {
        "react": "React",
        "ruby": "Ruby on Rails",
        "scss": "SCSS",
        "photoshop": "Photoshop"
      }
    }
  },
  "contact": {
    "title": "聯絡",
    "subtitle": "你可以透過以下嘅聯絡資料搵我 - 無論係關於工作機會、合作項目，定係對我網站有啲意見，我都好歡迎你聯絡我！",
    "photo_alt": "一張我對住鏡頭微笑嘅照片",
    "phone": {
      "icon_alt": "電話圖示"
    },
    "email": {
      "icon_alt": "信封圖示"
    },
    "linkedin": {
      "icon_alt": "LinkedIn 標誌"
    },
    "github": {
      "icon_alt": "GitHub 標誌"
    },
    "instagram": {
      "icon_alt": "Instagram 標誌"
    }
  },
  "footer": {
    "svg_repo_credit": "圖示由<svgrepo>SVG Repo</svgrepo>提供 🧠",
    "made_with_love": "用 NextJS 同 Tailwind CSS 製作，充滿 ❤️ 同心機～"
  },
  "shared": {
    "name": "彭詠珊"
  },
  "metadata": {
    "home": {
      "title": "彭詠珊 - 軟件工程師",
      "description": "你好，我係 彭詠珊，一位住喺倫敦嘅軟件工程師。歡迎嚟到我個人網站，可以了解更多關於我嘅工作經驗、教育背景、技能、作品集同個人興趣。"
    },
    "skills": {
      "title": "技能 | 彭詠珊",
      "description": "睇下我而家用緊嘅技能，包括程式語言（例如 React、Typescript、Javascript 同 Apollo GraphQL）、通用技能同創意方面嘅技能。"
    },
    "work": {
      "title": "工作經驗 | 彭詠珊",
      "description": "我係一位經驗豐富嘅全端軟件工程師，特別專注做前端開發。擁有超過五年打造高質素用戶介面嘅經驗，幫助提升轉化率同用戶互動。"
    },
    "education": {
      "title": "教育背景 | 彭詠珊",
      "description": "了解下我嘅學習歷程，包括我喺倫敦國王學院讀大學時嘅經歷，仲有我喺 Udemy 上面修讀過嘅編程課程。"
    },
    "portfolio": {
      "title": "作品集 | 彭詠珊",
      "description": "呢度可以睇到我參與過嘅項目，仲有啲已經建好嘅網站。"
    },
    "contact": {
      "title": "聯絡我 | 彭詠珊",
      "description": "你可以喺呢度搵到我嘅聯絡方法 — 無論係工作機會、合作項目，或者對我網站有咩意見，我都好樂意聽你講！"
    }
  }
}
